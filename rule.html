<!Doctype html>
<title>RULE</title>
<head>
    <link rel="stylesheet" href="style.css">
</head>
<body>
<div class="div">
<h1 class="h1">rule</h1>
<p class="p2"> ผู้เล่นจะต้องจัดเตรียมไพ่ 1 สำรับ ประกอบด้วยไพ่ 52 ใบ แบ่งออกเป็นไพ่ประเภท โพดำ (spade), โพแดง (heart), ข้าวหลามตัด (diamond), ดอกจิก (club) เรียงลำดับจากความใหญ่ไปเล็กของประเภทไพ่อย่างละ 13 ใบตั้งแต่ 2 – 9, Jack, Queen, King, Ace ซึ่งผู้เล่นจะได้รับไพ่คนละ 13 ใบ และจำเป็นต้องเล่นครั้งละ 4 คนเสมอในลักษณะหันหน้าเข้าหากันในโต๊ะ เรียกว่า 1 บอร์ด โดยมากแล้วไพ่สำหรับการเล่นบริดจ์จะเป็นไพ่ที่มีขนาดเล็กกว่าไพ่ปกติ นอกจากนี้ผู้เล่นจะต้องเตรียมอุปกรณ์ในการเรียกประมูลไพ่ก่อนที่จะเริ่มต้น ซึ่งอาจจะเป็นอุปกรณ์สำเร็จรูป หรือเป็นกระดาษกับดินสอ ปากกาก็ได้ ผู้ที่นั่งเล่นตรงข้ามกับเราจะถือว่าเป็นคู่ขา (Partner) และผู้ที่นั่งติดกับเราจะเป็นปรปักษ์ฝ่ายซ้ายและฝ่ายขวา (Opponent) โดยการเล่นจะแบ่งออกเป็น 2 ขั้นตอนคือ ขั้นตอนการประมูล (Auction Phase) และขั้นตอนการเล่น (Playing Phase)</p>
<p class="p2">การประมูลมีวัตถุประสงค์ที่จะแย่งสัญญาเพื่อการเริ่มเล่นก่อนในขั้นตอนถัดไป โดยผู้เล่นจะต้องประมูลหน้าไพ่ที่มีค่าสูงที่สุดให้ได้ (Trump) โดยเริ่มต้นจากผู้แจกไพ่ และวนลำดับตามเข็มนาฬิกา โดยมีระดับประมูลทั้งสิ้น 7 ระดับ ตั้งแต่ 1 – 7 โดยสัญญากับผู้เล่นว่า จะกินขั้นต่ำกี่กอง ไล่ตั้งแต่ระดับ 1 + 6 = 7 กอง จนถึงระดับ 7 + 6 = 13 กอง โดยผู้ตามเล่นด้วยการลงไพ่ดอกเดียวกันกับผู้เริ่มจนครบรอบ</p>

<br>

<p class="p2">       การเล่นไพ่บริดจ์จะเรียกสัญลักษณ์ย่อเพื่อให้สามารถจนบันทึกได้โดยง่าย ได้แก่</p>
    
<p class="p">       ดอกจิก (Club) เรียกโดยย่อว่า “จิก” สัญลักษณ์คือ “C”</p>
    
<p class="p">       ข้าวหลามตัด (Diamond) เรียกโดยย่อว่า “เหลี่ยม” สัญลักษณ์คือ “D”</p>
    
<p class="p">       โพธิ์แดง (Heart) เรียกโดยย่อว่า “แดง” สัญลักษณ์คือ “H”</p>
    
<p class="p">       โพธิ์ดำ (Spade) เรียกโดยย่อว่า “ดำ” สัญลักษณ์คือ “S”</p>
    
<p class="p">       โนทรัมพ์ (No Trump) สัญลักษณ์คือ “NT”</p>
<p class="p2">ตัวอย่างความหมายโดยตรงของการประมูล เช่น 2S -> ประมูลโดยสัญญาว่าจะกิน 8 กอง (จาก 13 กอง) โดยให้ โพธิ์ดำ เป็น ทรัมพ์ 3NT -> ประมูลโดยสัญญาว่าจะกิน 9 กอง (จาก 13 กอง) โดยให้ไม่มีอะไรเป็น ทรัมพ์ 7C -> ประมูลโดยสัญญาว่าจะกิน 13 กอง (จาก 13 กอง) โดยให้ ดอกจิก เป็น ทรัมพ์</p>
<p class="p2">นอกจากการไล่ประมูลตามปกติแล้ว ยังมีการเล่นประมูลในคำสั่งอื่น ๆ อีก ได้แก่</p>
<p class="p">Pass (ผ่าน /) โดยเมื่อขอผ่านไปแล้วจะไม่สามารถกลับมาประมูลได้อีก ซึ่งการประมูลจะจบลงทันที่เมื่อมีผู้ขอผ่าน 3 คนติดกัน</p>
<p class="p">Double (ถั่ว X) คือการต้องการท้าปกป้องและต้องการปรามาสผู้ที่จะประมูลว่าไม่สามารถทำได้ตามเงื่อนไข โดยต้องปรามาสคนที่จะประมูล ซึ่งหากสามารถทำนายได้ถูกต้อง จะได้แต้มเพิ่มอีกเท่าตัว แต่ถ้าหากเสียก็จะเสียมากขึ้นอีกเท่าตัว</p>
<p class="p">Redouble (XX) เป็นการประมูลของผู้ที่จะชนะการประมูลที่ยืนยันว่าตนเองจะสามารถทำได้ตามที่สัญญาแน่ ๆ โดยต้องมีการทำ Double ก่อน และผลที่ได้รับก็จะเพิ่มอีกเท่าตัวจากผลของ Double</p>
<p class="p">การใช้ Double และ Redouble จะใส่สัญลักษณ์ต่อท้ายการประมูล เช่น 3NTX หรือ 7CXX เป็นต้น</p>
<p class="p2"> คู่ที่ชนะการประมูลจะเป็นฝ่ายได้เริ่มเล่น โดยคนที่เล่นเรียกว่า Declarer ซึ่งมีหน้าที่ที่จะต้องทำให้ได้ตามที่สัญญาไว้ ผู้ที่นั่งฝั่งตรงข้ามจะเรียกว่า Dummy ซึ่งจะต้องเปิดไพ่ให้ดูหลังฝ่ายปรปักษ์เป็นฝ่ายนำครั้งแรก และจะต้องทำตามหน้าที่ที่ Declarer สั่งเท่านั้น มิเช่นนั้นจะถือว่าผิดกติกา และปรปักษ์ (Defender) ซ้าย – ขวา จะมีหน้าที่ที่ทำให้ Declarer ไม่สามารถทำตามสัญญาได้</p>
<p class="p2">คนที่เริ่มเล่นจะถูกกำหนดจากผู้ที่เริ่มเล่นประมูลในหน้าที่ชนะการประมูล เช่น ผู้เล่นทิศเหนือชนะการประมูล 3NT แต่ผู้ที่เริ่มประมูล 1NT อยู่ทิศใต้ ดังนั้นจึงจะเริ่มต้นจากผู้เล่นที่อยู่ทิศใต้ก่อน และเมื่อทราบว่าใตรเป็น Declarer, Dummy และ Defender แล้วจึงจะเริ่มต้นการเล่น</p>

<br>

<p class="p2"> การเล่นจะเริ่มต้นจากให้ปรปักษ์ทางด้านซ้าย (Left-Handed Defender) เริ่มนำไพ่ โดยวางไพ่ลงบนโต๊ะ จากนั้น Dummy จะวางไพ่ให้หงายทั้งหมดและวางลงบนโต๊ะ และ Declarer จะเล่นไพ่แทน Dummy ทั้ง 13 รอบ และ Dummy มีสิทธิ์แค่หยิบไพ่ตาม Declarer สั่ง และไม่มีสิทธิ์แนะนำใด ๆ ทั้งสิ้น</p>
<p class="p2">เมื่อวางไพ่ครั้งแรก ผู้เล่นจะต้องวางไพ่ในดอกเดียวกันกับที่ผู้นำเริ่มวางไพ่ลงไปให้ครบวง โดยเรียงจากเล็กไปใหญ่ แต่หากผู้เล่นไม่มีไพ่ตาม ผู้เล่นจะสามารถวางไพ่ใด ๆ ก็ตามได้ แต่จะถือว่าเป็นไพ่ที่เล็กที่สุดโดยไม่สนใจเลขบนหน้าไพ่ ยกเว้นไพ่ใบนั้นจะเป็น Trump ซึ่งถือเป็นดอกที่ใหญ่ที่สุด เรียงตามลำดับตัวเลข</p>
<p class="p2"> ใน 1 รอบจะมีไพ่ทั้งหมด 4 ใบ เทียบค่าสูงสุดกัน ใครได้คะแนนสูงสุดจะได้ 1 กองกิน (ตองกิน – Trick) และวางไพ่กองที่กินได้ในแนวตั้งหน้าตัว ไพ่ที่เสียจะวางในแนวตะแคงหน้าตัว โดยไพ่ที่เล่นไปแล้วจะไม่สามารถนำกลับมาดูได้อีก จากนั้นผู้ที่ได้กองกินนั้นเริ่มต้นเป็นผู้นำ เล่นจนครบ 13 รอบ จากนั้นจึงนับว่าสามารถทำได้ตามที่สัญญาในขั้นตอนการประมูลหรือไม่ โดยมักจะมีตารางคะแนนในการแข่งขันให้ดู</p>
<p class="p2">ไพ่ที่ทำสำเร็จจะเรียกว่า Made หรือ Making ไพ่ที่ทำไม่สำเร็จจะเรียกว่า Down ส่วนไพ่ที่กองกินเกินกว่าสัญญาจะเรียกว่า Overtrick และไพ่ที่กินขาดสัญญา เรียกว่า Undertrick</p>
<p class="p2">การเรียกไพ่ล้มเหลวจะเรียกตามจำนวนกองกินที่ขาดไป เช่น</p>
<p class="p2">ไพ่ 3NT ผล 2down (2d) หมายถึง ประมูลไพ่ว่าจะกิน 9 กองโดยไม่มีทรัมพ์ แต่ผลลัพธ์ที่เกิดคือกินขาดไป 2 กอง หรือกินได้แค่ 7 กอง</p>
<p class="p2">ไพ่ 2H ผล 4made (4m) หมายถึง ประมูลไพ่ว่าจะกิน 8 กองโดยให้โพธิ์แดงเป็นทรัมพ์ แต่ผลลัพธ์คือกินเกินจนสามารถประมูลที่ระดับ 4 ได้ หรือกินได้ถึง 10 กอง</p>
<br>
</div>  
</body>